*Konsulenten skal bistå med å løse følgende oppgaver:*

- **Utvikling i C programmeringsspråk på Linux**
    - Jeg leverte mastergrad i computational physics
      i starten av 2018. I arbeidet med den utviklet
      jeg programvare i C++. Brukte flere åpne
      biblioteker som LAPACK, BLAS, Armadillo og UnitTest++.
      En viktig del av oppgaven var å skrive god kode
      med mye fokus på testing.
    - Har erfaring med C-programmering fra to 
      universitetskurs. 
      Et informatikkurs i parallellprogrammering for
      naturvitenskapelige anvendelser 
      og et fysikkmasterkurs i molekylærdynamikk.

- **Bistå med utvikling av lav- og høy-nivå kommunikasjonsprotokoller**
    - Jeg har ikke inngående kunnskap eller erfaring med kommunikasjon og
      kommunikasjonsprotokoller. Har litt kjennskap til OpenSSL og hvordan
      man oppretter sockets og kontakter servere for å hente sertifikater,
      samt basiskunnskaper om hvordan nettverkskommunikasjon med TCP/IP virker.
      Dette er noe jeg er veldig interessert i å lære mer om.

- **Implementere kommunikasjonsapplikasjon på Linux** 
    - Linux har vært mitt foretrukne operativsystem
      de siste syv årene. Bruker Arch linux som krever
      kunnskap om de mest basale delene av operativsystemet,
      som hvordan filsystemet virker, manuell kompilering
      av programvare, terminalbruk 
      og kontroll av systemservices.
    - Jobbet med IT-support for Fysisk institutt
      ved UiO ved siden av mastergraden.
      Der jobbet jeg selvstendig med problemsøking av Linux-
      og Windows-maskiner, samt at instituttet driver sine
      egne Linux-servere slik at jeg fikk erfaring med 
      kontroll av brukerområder og lignende.

- **Lage automatisert installasjonspakke med applikasjonen og Linux OS**
    - Jeg har ikke jobbet med automatiske installasjonspakker på Linux,
      men jeg har litt kjennskap til CMake og make.
      Det er uansett noe jeg er veldig motivert for å lære mer om.


- **Utvikle i ulike scriptspråk som for eksempel Shellscript og Javascript**
    - Gjennom jobben min ved Fysisk institutt fikk jeg 
      jobbet med å skrive enkle bash-script, for eksempel for
      å forenkle utskrift fra Linux-maskiner på instituttet. 
      Her lagde jeg også en enkel nettside med en
      interaktiv timeplan for brukerne i Javascript og PHP.
    - Har mye kunnskap og erfaring om høynivåprogrammering
      fra Python som jeg har brukt i syv år.

- **Dokumentere arbeidet**
    - Dokumentasjon av kode er viktig for meg.
      Det innebærer oversiktiglige README-filer,
      korte og konsise kommentarer og utfyllende docstrings.

*Ønsket erfaring:*

- **Kunnskap om utvikling av distribuerte systemer og kjennskap til nettverkskommunikasjon**
    - Jeg har ikke jobbet med distribuerte
      systemer, men har erfaring med prosesskommunikasjon
      fra parallellprogrammering og bruk av åpne biblioteker
      som OpenMP og MPI, samt overfladiske kunnskaper
      om nettverkskommunikasjon og hvordan TCP-tilkoblinger
      fungerer.

- **Kunnskap om GIT versjonshåndteringsverktøy for SW**
    - Versjonskontroll med Git var en selvskreven av
      arbeidet med mastergraden og jeg har 
      brukt det gjennom store deler av utdanningen.

- **Kjennskap til diverse open-source programvare og biblioteker 
(f.eks. Open-SSL, Open vSwitch, Meteor 
(web application framework for frontendutvikling)**
    - Som nevnt over har jeg brukt OpenSSL for å kontakte servere
      og enkle forespørsler.
    - Har lekt med meteor.js for å lage enkle applikasjoner.
