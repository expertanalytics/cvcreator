# Nytt om Oppdrag

Robert Solli og Alocias Mariadason forlenges hos Cognite, inn til videre i påvente av at Statnett skal avgjøre pågående anbud.

Max Endo Kokubun har fått oppdrag hos Cognite til mars, og deretter skal han vikariere for Thomas Golding til mai.

Ata Karakci starter i oppdrag hos Statkraft fra 1. februar. I starten er oppdraget 50%, og øker etterhvert som han kan redusere sin innvolvering hos Vipps.

## EU prosjekt

EU-søknaden DAIS som vi var med på sist høst, har blitt godkjent for finansiering. Søknaden er knyttet til Audio-analyse prosjektet og vil gi verdifull finansiering til videre utvikling. På grunn av litt komplisert oppsett har vi enda ikke full oversikt over støtten vi vil motta, men det blir antagelig i størrelsesorden 5MNOK fordelt over 3 år. Særlig takk til Ada og Emil for arbeidet med søknaden.

# Nytt om Ansettelser

Thomas Zengaffinen-Morris, som nylig har avsluttet sin PhD ved NGI, startet hos oss 18.01.2021. Velkommen!

# Nytt fra Fagansvarlige

## Petroleum

Prosjektene i petroleumssektoren går sin gang. Max har byttet prosjekt fra AkerBP til Cognite hvor han jobber med produksjonsoptimalisering for en tysk O&G-kunde. Ada og Anis holder koken i AkerBPs chalk-influx prosjekt, som er i gang med sin første offisielle supersprint. Her fokuserer Ada på "pattern recognition", mens Anis følger opp en eksperimentell arbeidspakke i samarbeid med SINTEF. Sistnevnte fortsetter også arbeidet med Cognites produksjonsoptimaliseringsapplikasjon i samarbeid med et østerriksk O&G-selskap. Thomas har i løpet av sin tid i Cognite rukket å involvere seg i flere prosjekter, bla. integrering av simuleringssoftware i CDF samt automatisk kategorisering av rapporter. Han ser frem til late dager (not!) i pappa-permisjon om en drøy månedstid.

# Sosialt

Alex Fleischer har tatt initiativ til en quiz. Den første ble avholdt 12 januar til stor glede for deltakerne, og den neste er planlagt i nær fremtid. Følg med i #sosialkveld-kanalen for annonsering og gjennomføring.

Vi ønsker også å komme igang igjen med digitale foredrag. Flere har uttrykt ønske for mer aktivitet på den faglig-sosiale fronten, og vi forsøker å legge til rette for det. Aktuelle datoer er lagt inn i vår chatbot og vi håper noen kan stille opp og holde foredrag - tematisk er det helt fritt! Kanalen #fagdag er et passende sted for å følge med på dette.

Vi minner også om #kaffeprat hvor det er mulig å treffe kollegaer ca kl 9 hver dag, og ofte også på ettermiddagen. I tillegg er det mulig å bli med i #virtualoffice om savnet av småprat, tilfeldig støy og lyden av mekaniske tastatur som vi kjenner så godt fra åpent kontorlandskap, blir for stort. 
