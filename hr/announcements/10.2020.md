# Fagansvar

Expert Analytics har vokst de siste 2 årene. I tillegg har vi startet aktivitet
i Tyskland, og vi er godt i gang med et produktløp innen AudioAnalytics. Disse
tingene har gjort at ledelsen har vurdert hvilke tiltak vi kan fatte for både å
drive bedriften på en best mulig måte og å vokse organisk videre fremover. Vi
ser at det kan være hensiktsmessig å fordele noe ansvar på flere personer, og
vårt første grep på dette er å opprette en funksjon for fagansvar:

Som fagansvarlig vil man få ansvar for å videreutvikle kompetanse i bedriften,
bidra til å ivareta relasjoner til eksisterende kunder innen feltet, og til å
utvikle nye prosjekter og kunderelasjoner. Man skal være selskapets
hovedressurs og det naturlige kontaktpunkt for fagrelaterte henvendelser innen
fagområdet. Man vil også ha hovedansvaret for å videreutvikle fagmiljøet i
selskapet. Det vil i første omgang være begrenset til faglig ansvar, og ikke
personalansvar. men den fagansvarlige skal allikevel bidra til god
informasjonsflyt i selskapet med tanke på muligheter og behov innen feltet.

Til rollen knyttes det en avtale som beskriver oppgaver og plikter nærmere,
samt godtgjørelse. Avtalen har en varighet på 1 år, med mulighet for
forlengelse, basert på en vurdering av oppnådde resultater.
Evalueringskriterier spesifiseres i avtalen.

Vår første fagansvarlige er Anis Ayati, innen Petroleum. 

# Nytt om Oppdrag

Fredrik Meyer startet i oppdrag hos Elop fra 01.10. 

Jonathan Feinberg startet et rådgivnings-oppdrag på deltid hos Variable AS fra
28.09.

Max Kokubun (100%), Ada Ortiz-Carbonell (80%) og Anis Ayati (20%) startet i
oppdrag for AkerBP 12.10; oppdraget har foreløpig kort varighet - ut november.

Alexander Fleischer starter i oppdrag for Statkraft 19.10.

# HR

Siden det ser ut til at hjemmekontorsituasjonen fortsetter, kanskje til og med
får et permanent preg, ønsker vi å tilby støtte til hjemmekontor-løsning slik
at arbeidsdagen hjemme kan være så god som mulig. Vi gir et budsjett på inntil
kr 5000,- som kan benyttes til kontorstol- og bord. Man kjøper selv og leverer
refusjonsbilag i Tripletex. Beløpet er inkludert mva, da det ikke gis
mva-fradrag for denne type kjøp. Dersom man på eget initiativ har handlet slikt
utstyr i perioden fra 12.03.2020 kan man få refundert beløpet gitt at man kan
dokumentere beløp og innkjøpstidspunkt med kvittering.

(tilsvarende  beskjed er allerede sendt ut)
