# Nytt om ansettelser

Naeeme D. Moghaddam har takket ja til stilling hos oss, og starter 1. september. Hun kommer fra et tysk selskap som leverer programvare og tjenester i CFD markedet.

# Nytt om oppdrag

Prosjektet for Anis og Ada hos AkerBP er forlenget til 1 mai 2022. 

Prosjektet for Eivind hos Hafslund-Eco forlenges ut året. 

# Selskaps-status

Et nytt punkt i disse oppdateringene! Jeg planlegger å skrive litt overordnet om selskapets status og utvikling 2-3 ganger i løpet av året, for å gi et litt mer samlet bilde av situasjonen.

Spesielt første halvdel av 2020 var litt utfordrende for oss, hvor oppdrag ble avsluttet for noen ansatte og det var krevende for oss å finne nye oppdrag for de som var uten jobb. Vi valgte å møte denne utfordringen med å sette i gang et internt utviklingsprosjekt med bruk av lyd for å detektere utfordringer i en industriell sammenheng, motivert fra et behov hos Statkraft; kjent som "Audio Analytics"-prosjektet. I siste halvdel av 2020 økte aktiviteten i markedet, og vi mottok også støtte fra både SkatteFUNN og Innovasjon Norge for vårt interne utviklingsprosjekt. Vi endte derfor 2020 med et godt økonomisk resultat på ca 9.5mill, med en total omsetning på 49mill. Overskuddet er disponert til utbytte til vårt holding-selskap, hvor midlene blant annet dekker investeringen i forbindelse med Expert Analytics Gmbh i Tyskland. Deler av overskuddet er også disponert til utbytte for eierne. 

Så langt i 2021 har det vært svært god aktivitet i de markedene vi jobber i, med god etterspørsel etter konsulenter. Per idag er alle våre ansatte i oppdrag, men en er i et deltids-oppdrag på ca 60%. Det er også et prosjekt som avsluttes ganske snart, så vi fortsetter arbeidet med å finne ny muligheter. Fire av våre ansatte jobber også fulltid på internprosjektet, der det for tiden er fokus på å lande det neste prototype-prosjektet hos en annen kunde enn Statkraft. Vår største kunde er fortsatt Statkraft, der vi har elleve konsulenter. Videre har vi seks ansatte som jobber for Cognite på diverse prosjekter, og vi har fire ansatte hos Vipps. Andre av våre kunder er AkerBP, Hafslund-Eco, NEC OncoImmunity, og Semcon.

Fra høsten får vi, med Naeeme som annonsert over, 3 nye ansatte i selskapet samtidig som Bernardo er inne i sine siste måneder hos oss, med avslutning 31. juli. Det ser dermed ut til at vi fra 1. september vil være 37 ansatte i Expert Analytics.

Jeg tar gjerne imot innspill til emner det er ønskelig at vi tar opp i denne seksjonen!

# Sommer!

Alle som er i oppdrag avtaler sommerferie-avvikling direkte med relevante ansvarlige i prosjektet man arbeider på. Det er fint å informere daglig leder i tillegg. Om det er utfordringer i kommunikasjon med kunden angående ferie, for eksempel at man ikke får ferie på ønsket tidspunkt, kan selvsagt selskapet involveres direkte i dialogen med kunden.
