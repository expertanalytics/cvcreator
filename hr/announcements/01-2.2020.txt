Nytt om ansettelser:

Max Akira Endo Kokubun starter hos oss 01.04. Max har siden 2016 vært post.doc
på UiB ved kjemisk institutt, hvor han har arbeidet med fler-fase strøm i
porøse media. Før det var han post.doc i Rio de Janeiro ved National Institute
for Pure and Applied Mathematics. 

Nytt fra HR: 

Personalboken er oppdatert med en presisering angående sykemeldt fravær og
bonus.  

Nytt om oppdrag:

Vi har ikke fått noen nye oppdrag siden sist. Av konkrete fremstøt som vi håper
kan gi interessante muligheter, kan det nevnes at Emil Løvgren har funnet frem
kontaktlisten sin og gått igang med å kontakte selskaper som kan være
interessante. Vi har hatt møter med 2 spennende selskaper, og skal ha flere
møter i tiden som kommer. 

Vi er kvalifisert som leverandør på Dynamisk innkjøpsordning hos Direktoratet
for forvaltning og økonomistyring, på områdene Analyse og integrasjon. 

NEC OncoImmunity ønsker å fortsatt ha tilgang til vår kompetanse, og har
forlenget kontrakten for Simen ut 2020, og for Jonathan til 01.08.2020 (etter
ønske fra Jonathan).

Omorganisering: 

Vi har sendt en epost til alle ansatte i Expert Analytics med informasjon
om en forestående omorganisering av selskapet. I forbindelse med vårt fremstøt
mot det tyske markedet har vi funnet det hensiktsmessig å organisere oss i en
konsernstruktur. For å implementere dette vil dagens Expert Analytics AS bli
fusjonert med et nytt datterselskap i konsern. 

Alle aktiviteter, det vil si alle avtaler, alle ansatte, navnet på selskapet,
alle eiendeler, osv, vil bli overført til det fusjonerte selskapet - så i
praksis medfører dette ingen endring for de ansatte, annet enn at selskapet
man er ansatt i vil få nytt organisasjonsnummer.

Eierskap i Expert Analytics AS vil etter omorganiseringen bli forvaltet av
Expert Analytics Holding AS, som et heleid datterselskap. Expert Analytics
Holding AS vil i tillegg forvalte eierskap i vårt tyske datterselskap Expert
Analytics Gmbh, hvor Vinzenz Eck også skal eie en andel. Eierskap i Expert
Analytics Holding AS vil være som idag; Ola og Åsmund eier 50% hver. 

Omorganiseringen vil formelt bli gjennomført i løpet av februar 2020. Det vil
deretter bli en periode på omtrent 2 månder med praktisk implementasjon; det
vil si overføring av alle avtaler, informasjon til kunder, og andre praktiske
ting. 

