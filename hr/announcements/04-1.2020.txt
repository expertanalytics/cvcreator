Nytt om ansettelser:

Max Endo Kokubun har, som annonsert tidligere, startet hos oss idag 01.04. Siden 
vi for tiden er i "online"-modus får vi gjøre vårt beste med å ta i mot han via
Slack!

Nytt om oppdrag og økonomi:

Stian har fått nytt oppdrag hos Telia, for Get. Oppdraget skal i første omgang
vare til september-2020. Ruter har forlengdet oppdraget for Alex til 30.06, men
dette er hovedsakelig snakk om support på timebasis for løsningene han har
utviklet der tidligere, så omfanget her er foreløpig usikkert.

Cognite har også gitt oss beskjed om at oppdrag hos Statnett for Alocias og
Robert fortsetter frem til sommeren, med god sannsynlighet slik det ser ut p.t
for forlengelse også etter sommeren.

På den negative siden har vi fått noen konsekvenser av lav oljepris og
utfordringer knyttet til Corona. Cognite har sagt opp avtalene med Therese, Anis
og Thomas. Hos AkerBP avsluttes oppdraget 15.4, mens Thomas hos Lundin får
arbeide til 30.4. Vipps har også sagt opp engasjement for Åsmund. For de øvrige
hos Vipps har vi satt ned raten noe, og tilbudt at vi kan jobbe noe færre timer
for en besparelse på ca 25% for Vipps - for på denne måten forsøke å trygge
avtalen for de 3 gjenværende der.  Dette kommer i tillegg til at det er litt
stille på oppdragsfronten for tiden. Vi ligger altså an til å ha ganske god
kapasitet på intern-benken vår fra 1. mai.

Vi har gjort noen overslag for å se hvordan den økonomiske situasjonen ser ut.
Dersom vi i gjennomsnitt har samme faktureringsgrad som vi pleier å ha, på rundt
80%, ligger vi an til et svakt positivt resultat for april; ca. 400.000 i pluss
før bonuser er tatt hensyn til. Fra mai ligger det an til "break-even" dersom
det ikke kommer ytterligere oppsigelser. 

For å bidra til å lette den økonomiske situasjonen har ledelsen med virkning fra
01.04 redusert sin lønn til 6G, slik at vi har samme lønn som de fleste andre i
selskapet. Vi håper videre å lande et utviklingsprosjekt sammen med Statkraft,
der vi skal benytte ledig kapasitet til å utvikle noe som på sikt kan bli et
salgbart produkt innen "audioanalytics". Vi kommer til å søke InnovasjonNorge om
midler til å dekke noe av vår interne utviklingskostnad på dette prosjektet.
Ada, Emil, og flere har også vært med på et prosjektforslag sammen med UiO og
Simula, til en Covid-19 utlysning fra forskningsrådet. Det er mange søkere til
disse midlene, så forventet suksess-rate er antagelig rundt 5% - men vi krysser
fingrene for positivt utfall!

Litt HR-nytt:

Det kommer en del nye ordninger i forbindelse med Corona-situasjonen. Av det som
er kommet som er mest relevant for oss er:

- Mulighet for utvidet bruk av omsorgsdager for pass av barn inntil 12 år.
  Antall dager man kan benytte til dette er doblet, og NAV refunderer fra og med
  dag 4. Det er arbeidsgiver som søker om refusjon. Vi har derfor opprettet en
  kategori i tripletex som skal benyttes for slikt fravær (f.eks om man er
  hjemme med barn pga. stengt barnehage eller skole). Slikt fravær unntas i
  bonusberegningen ved årets slutt.

- Utvidet mulighet for bruk av egenmelding på grunn av Covid-19 eller mistanke
  om slik sykdom. Det kan benyttes egenmelding for inntil 16 dager, mens det fra
  dag 17 er krav om sykemelding. Arbeidsgiver kan søke refusjon fra dag 4. Det
  er opprettet en egen "Fravær med Covid-19 sykdom" i tripletex som benyttes for
  føring av slikt fravær. Slikt fravær unntas i bonusberegningen ved årets
  slutt. Ta kontakt med daglig leder dersom du skal føre tid i denne kategorien.

Vi forsøker ellers å følge emed på det som kommer av ordninger, men håper at vi
i det lengste kan holde oss i gang med vanlige oppdrag slik at vi ikke får behov
for å benytte støtteordningene på bedriftsnivå!

Nytt om telefoni:

Vi vil flytte vår telefoniavtale fra Talkmore til Phonect i løpet av våren.
Endelig dato for overgang er ikke bestemt enda, blant annet på grunn av den
ustabile situasjonen vi har akkurat nå, men tentativt vil overgangen bli 1
juni. Vi fortsetter med Telenor-nett slik at dekning blir akkurat som idag. For
samme kostnad som vi har idag kommer vi til å få 35GB data med rollover (inntil
1 måned) - mot 10GB idag. Vi legger opp til å få gjort overgangen så smooth som
mulig, ved å sende SIM kort til privatadresse i god tid før portering. Vi kommer
tilbake med mer informasjon om dette.
