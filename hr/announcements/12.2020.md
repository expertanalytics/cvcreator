# Nytt om Oppdrag

Trygve Bærland avslutter oppdrag hos Statkraft, og starter i oppdrag hos Cognite fra 04.01.2021.

Sigmund Slang startet hos Statkraft 30.november.

Therese Renstrøm forlenges hos Semcon/Beam Tech, ut mars 2021.

Anis Ayati og Thomas Golding forlenges hos Cognite, ut februar 2021.

Ola har fått oppdrag hos Hafslund ECO som rådgiver. Han skal bidra med kunnskap opparbeidet hos Statkraft som kan være relevant for andre aktører i vannkraft-sektoren.

Eivind begynner mest sannsynlig i oppdrag hos Hafslund ECO fra 04.01.2021 (muntlig avtale; avventer kontrakt).

# Nytt om Ansettelser

Marty Cochrane, som har vært styremedlem i XAL fra 01.01.2018, blir ansatt i selskapet fra starten av januar 2021. Marty ansettes som del av ledelsen og vil ha stilling som CTO. Han vil bidra strategisk med utvikling av nye kunder og segmenter, og vil også bidra aktivt i arbeid med produktifisering - i første omgang knyttet til Edge/Audio analyse.

Sebastian F. Ulloa har signert avtale og vil begynne hos oss i mars 2021. Sebastian er for tiden PhD kandidat i Genova, og har hatt gjesteopphold på UiO to ganger.

# Nytt fra Fagansvarlige

## Petroleum

"Elaborasjonsfasen" i AkerBP-prosjektet avsluttes i dag (11.12.20). Dette er en fase av prosjektet hvor diverse hypoteser har blitt testet ut med hensikt på å blant annet utvikle en mer utarbeidet prosjektplan for kommende "supersprint." XAL-teamet har bidratt med ideer og mvp'er relatert til analyse og tolkning av sensor data, "root-case analysis" og modellering. Endelige bekreftelse vedrørende antall XAL-ressurser (1 eller 2) som tas med videre til neste fase av prosjektet forventes å komme den 15. desember. 

# Års-bonus

Jeg minner om at vi som tidligere år avregner årsbonus basert på timer ført til og med 15.12. Årsbonus utbetales så fortløpende, men det er mulighet til å få beløpet utbetalt i januar dersom man ønsker det. I såfall må det snarest gis beskjed om dette til daglig leder.

# Julen-2020

På grunn av restriksjonene må de tradisjonelle julearrangementene avlyses i år. Det blir altså ikke julebord, og ingen tradisjonell julelunch.

Vi legger opp til at vi gjennomfører en "digital" julelunch onsdag 16.12, kl. 12. Alle får et budsjett på kr 500,- som de kan benytte til å kjøpe eller lage en god lunch på egen hånd. Vi oppfordrer de det måtte passe for til å samles i mindre og covid-vennlige grupper og delta i lunchen sammen. For de det passer for kan man gjerne benytte budsjettet også til mat for de en deler husly med, og ta disse med i lunchen. 

Rent praktisk setter vi opp et Zoom-møte som man kan bli med i, og har foreløpig minimalt med planer utover det - vi håper vi i samarbeid på denne måten kan få til en hyggelig lunch sammen.
